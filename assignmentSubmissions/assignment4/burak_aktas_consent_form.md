# Araştırmaya Gönüllü Katılım Formu

Bu araştırma, ODTÜ Endüstri Ürünleri Tasarımı Bölümü doktora öğrencisi Ahmet Burak Aktaş tarafından yürütülen bir çalışmadır. Bu form sizi araştırma koşulları hakkında bilgilendirmek için hazırlanmıştır.

**Çalışmanın Amacı Nedir?** Araştırmanın amacı, kronik hastalık teşhisi konmuş bireylerin düzenli ilaç kullanım süreçlerindeki deneyimlerinin incelenmesidir. Araştırmaya katılmayı kabul ederseniz, sizden beklenen, iki hafta boyunca size verilen soruları her gün cevaplayarak günlüğünüze kaydetmenizdir. Bu çalışmaya katılım günlük ortalama olarak 2 dakika sürmektedir.

**Bize Nasıl Yardımcı Olmanızı İsteyeceğiz?** Size her gün doldurmanız için birkaç sorudan oluşan bir günlük yollanacaktır. Bu günlüğü her gün doldurmanız ve araştırma sonunda araştırmacıya teslim etmeniz beklenmektedir.

**Sizden Topladığımız Bilgileri Nasıl Kullanacağız?** Araştırmaya katılımınız tamamen gönüllülük temelinde olmalıdır. Çalışmada, sizden kimlik veya kurum belirleyici hiçbir bilgi istenmemektedir. Cevaplarınız tamamıyla gizli tutulacak, sadece araştırmacılar tarafından değerlendirilecektir. Katılımcılardan elde edilecek bilgiler toplu halde değerlendirilecek ve bilimsel yayımlarda kullanılacaktır. Sağladığınız veriler gönüllü katılım formlarında toplanan kimlik bilgileri ile eşleştirilmeyecektir.

**Katılımınızla ilgili bilmeniz gerekenler:** Çalışma günlük hayatta karşılaşılması muhtemel olağan risklerin ötesinde bir risk içermemektedir. Çalışma sürecinde sorulardan ya da herhangi başka bir nedenden ötürü kendinizi rahatsız hissederseniz çalışmayı yarıda bırakmakta serbestsiniz. Böyle bir durumda çalışmayı uygulayan kişiye, çalışmadan çıkmak istediğinizi söylemek yeterli olacaktır. Çalışma sonunda, bu araştırmayla ilgili sorularınız cevaplanacaktır.

**Araştırmayla ilgili daha fazla bilgi almak isterseniz:** Bu çalışmaya katıldığınız için şimdiden teşekkür ederiz. Araştırma hakkında daha fazla bilgi almak için Endüstri Ürünleri Tasarımı Bölümü doktora öğrencisi Ahmet Burak Aktaş (aburakaktas@gmail.com) ile iletişim kurabilirsiniz.

**Yukarıdaki bilgileri okudum ve bu çalışmaya tamamen gönüllü olarak katılıyorum.**

(Formu doldurup imzaladıktan sonra uygulayıcıya geri veriniz).   
  
Ad Soyad  

Tarih  

İmza  

                                               